urn:cts:perslit:babaafzal.ghasba:1	babaafzal		ghasba	"
قصیدۀ شمارهٔ ۱"		خود را به عقل خویش یکی بر گرای، خود%تا چیستی و چندی؟ ای مرد پر خرد||جانی؟ تنی؟ چه گوهری از گوهران، همه؟%کار تو دادن است ز هر کار، یا ستد؟||مار خزنده، یا نه، ستور دونده‌ای؟%آگه چو عقلی از خود، یا بی خبر چو دد؟||جر مار و جز ستور نه‌ای، گر به خود نه‌ای%اندام هفتگانه ات انگار هفتصد||از مار و از ستور چه برده است مار گیر؟%جز زهر مار بهره و خربنده جز لگد؟||هستی تو جاودان نگران سوی دیگران%خود ننگری به خود نَفَسی، از تو کی سزد؟||چشم تو پوست بیند و بر پوست، موی و پشم%وز موی و پشم و پوست، رسن خیزد و نمد||گر چه سبد نگاه توان داشتن در آب%لیک آب را نگه نتوان داشت در سبد||تن را به جان اگر چه توان داشتن به پای%پایندگی جان به خرد، نه به تن، بود||بینش به عقل کن که وجود تو بینش است%جانم بدین سخن ز خرد نیست شرم زد||از عقل توست هر گذرنده بقا پذیر%پس جز ز عقل خود ز چه جویی بقای خود؟||عقل تو کرد این که عیان است پیش تو%احوال هست گشته و کردار نیک و بد||پیشی گرفته چرخ هزاران هزار دور%بنگر که چون به دو تک اندیشه در رسد
urn:cts:perslit:babaafzal.ghasba:2	babaafzal		ghasba	"
قصیدۀ شمارهٔ ۲"		گشوده گردد بر تو در حقیقت باز%کناره گیر به یکباره از این جهان مجاز||که در جهان مجاز آن کسی بود پر سود%که بی زیان به سرانجام خود رسد ز آغاز||چو کار آن سری‌ات خود نکو طرازیده است%تو این سری به تمنای خویشتن مطراز||که این جهان فنای است و آن جهان بقا%فنا بد است و بقا نیک، پس به نیکی یاز||ز مال و جاه فراغت سعادتی است بزرگ%به زر و زور شده غره، محنتی است دراز||عجب تر آنکه چرا از سعادت است گریز%به محنت از چه بود خلق را همشه نیاز||چو کوشش تو به رنجی است برده، بیش مکوش%چو نازش تو به عمری است رفته، بیش متاز||عروس عقل شود در حجاب جاویدان%چو گشت همت پستِ نیاز و بستهٔ آز||سپاس و منتِ جاوید حق تعالی را%که داد جان مرا سوی راه خویش جواز||ز خشم و آز مرا داد امان به صد اکرام%ز حرص و کینه به خود خواندم به صد اعزاز||ضمیر پاک مرا در ره یقین و خرد%هزار مشعله داراست در نشیب و فراز||به رنگ و تنبل جادو چه حاجتم، چو نهاد%خدای عز وجل در یقین من اعجاز||کجا به سحر و فسون همتم فرود آید%کجا بود که شکار ملخ کند شهباز||هر آن کسی که مرا کرد نسبتی به دروغ%گذشتم از وی ار مفسد است اگر غماز||که قول و فعل چنین خلق من هزاران بار%اگر چه دیدم و بینم کنم فرامش باز||تو ای ستودهٔ ایام، پشت ملت و دین%جمال دولت و دین، مفخر زمانه، ایاز||ز روی معدلت و راستی و لطف و کرم%خلاص بنده بجوی و به کار وی پرداز||که نیست بنده سزای موکل و زنجیر%مباد کز تو چویی ماند او به گرم و گداز||نه بنده هست سزاوار این گزند و بلا%نه این غریب که با من در این غم است انباز||ندارم از تو من این غم، نعم که هست مرا%توقع از کرمت صد هزار نعمت و ناز||گمان مبر که همه خواهش از پی خودست%که بنده نیست به آسیب در چنین بد ساز||ولی ز اندُه یک خانه طفل، کز غمشان%به گوش جان من آید ز ناله شان آواز||چو مرغ خسته، دل همگنان، ز محنت من%به سینه در، ز تپیدن همی کند پرواز||مباد که افکند اندوه  سوز و ناله‌اشان%جهان مملکت آرمیده در تک و تاز||ز توست نام تو بر نامهٔ کرم عنوان%ز توست عدل تو بر جامهٔ زمانه طراز||کمند توست به روز مصاف پنجهٔ شیر%سنان توست به هنگام حمله یشگ گراز||تو ای گزیده نژاد از سپهر حادثه زای%تو ای ربوده گهر در جهان شعبده باز||اگر چه کار من و کار مدح توست دراز%چو از شنیده نشاید مجاز هم ایجاز||بزی تو صافی و خالص ز هر بدی چون زر%فتاده دشمن جاهت همیشه در دم گاز||سر حسود تو بی مغز، خشک چون گشنیز%تن عدوت به صد پرده در نهان چو پیاز||رفیع جاه تو را جن و انس کرده سجود%بلند قدر تو را ماه و مهر برده نماز
urn:cts:perslit:babaafzal.ghazalba:1	babaafzal		ghazalba	"
غزل شمارهٔ ۱"		ای پریشان کرده عمدا، زلف عنبربیز را%بر دل من دشنه داده غمزهٔ خونریز را||شد فروزان آتش سودایت اندر جان و دل%درفکن در جام بی رنگ، آب رنگ آمیز را||می پیاپی، بی محابا ده، میندیش از حریف%یاد می‌دار این دو بیت گفتهٔ دست آویز را||گر حریفی از دمادم سر بپیجاند رواست%بر کف من نه، که پور زال به شبدیز را||جان من می را و قالب خاک را و دل تو را%وین سر طناز پر وسواس تیغ تیز را
urn:cts:perslit:babaafzal.ghazalba:2	babaafzal		ghazalba	"
غزل شمارهٔ ۲"		در مقامی که رسد زو به دل و جان آسیب%نبود جان خردمند ز رفتن به نهیب||ناشکیبا مشو ار باز گذارد جانت%خانه ای را که ز ویران شدنش نیست شکیب||تن یکی خانهٔ ویرانی و بی سامانی ست%نتوان داشت در او جان و روان را به فریب||گر چه پیوستهٔ جان است تن تیره، ولیک%شاخ را نیست خبر هیچ ز بویایی سیب||گر چه از جان به شکوه است و به نیرو، هر تن%جان نگیرد ز تن تیره به زیبای زیب||دیدهٔ جان خرد است و روشش اندیشه%ناید از کوری و کری تنش هیچ آسیب||چشم جان روشن و بیناست ز نزدیک و ز دور%پای اندیشه روان است بر افراز و نشیب||بی گمان باش خردمند، که در راه یقین%خردت راست رود با تو، گمانت به وُریب
urn:cts:perslit:babaafzal.ghazalba:3	babaafzal		ghazalba	"
غزل شمارهٔ ۳"		دارم دلی مخاطره جوی بلا پرست%سرگشته رایِ گم شده عقلِ هوا پرست||با درد و غم به طبع، چو یاری وفا نمای%با جان خود به کینه، چو خصمی جفا پرست||سعی‌ام هبا شده است و طلب بیهده، از آنک%بیهوده جوی شد دل و دیده هوا پرست||ممکن که من نه آدمی‌ام، ز آنکه آدمی%یا بت پرست باشد و یا بس خدا پرست
urn:cts:perslit:babaafzal.ghazalba:4	babaafzal		ghazalba	"
غزل شمارهٔ ۴"		بگسلم از تو، با که پیوندم؟%از تو گر بگسلم به خود خندم||بخت بیدار یاور من شد%ناگهان زی در تو افکندم||بندها بود بر من، اکنون شد%دیدن تو کلید هر بندم||کان اگر کَندَمی نیافتمی%زان تو را یافتم که جان کندم||کی خبر داشتم ز خود بی تو%که چی‌ام، یا چه گونه، یا چندم||اگه اکنون شدم ز خود که مرا%جاودان با تو بود پیوندم||لاغر و مرده بودمی و اکنون%یال و بازو به جان بیاگندم||بی تو از تن چه کیسه بردوزم؟%یا ز جان، من چه طرف بربندم؟||بی تو با ملک جم نه خشنودم%با تو باشم، به هیچ خرسندم||دور گردم ز جان و تن، شاید%دور باد از تو دور، نپسندم
urn:cts:perslit:babaafzal.ghazalba:5	babaafzal		ghazalba	"
غزل شمارهٔ ۵"		سرگشته وار بر تو گمان خطا برم%بی آنکه هیچ راه به چون و چرا برم||از جان و از تنم نتوانم به شرح گفت%کاندر رهت، ز هر دو، چه مایه بلا برم||من رخت بینوایی تن بر کجا نهم؟%من جان زینهاری خود را کجا برم؟||دانم که در دلی و جدا نیست دل ز تو%لیکن به دل چگونه، بگو، ره فرا برم||دل نیز گم شده است و ندانم کنون که من%بی دل به نزد تو نبرم راه، یا برم||گویند راه بردی از او، باز ده نشان%آری دهم نشانی از آن، لیک تا برم||در جستن‌ام همیشه که در جست وجوی تو%ره زی بقا اگر نبرم، زی فنا برم||من بی تو نیستم، من و خود را نیابم ایج%گر بر زمین بدارم، اگر بر هوا برم||مگذار نزد خویشم اگر هیچ زین سپس%من نام ما و من به صواب و خطا برم||ما از کجا و من ز کجا، ما و من تویی%بیهوده چند نام من و نام ما برم
urn:cts:perslit:babaafzal.ghazalba:6	babaafzal		ghazalba	"
غزل شمارهٔ ۶"		در آب و گل که آورد، آیین جان نهادن؟%بر دوش جان نازک، بار گران نهادن؟||شاداب شاخ جان را، از بوم جاودانی%برکندن از چه علت، در خاکدان نهادن؟||ز آوردن تن و جان، با هم چه سود بینی%جز درد تن فزودن، جر بار جان نهادن||گویندهٔ سمر را، زین حال در خور آید%صد قصه جمع کردن، صد داستان نهادن||از داستان و قصه، بگذر که غصه باشد%پیش گرسنه چندی، از هیچ خوان نهادن||گفت و شنید کم کن، گر رهروی که از سر%شاید برای توشه، چشم و زبان نهادن||کاری شگرف باشد، در ره روش قدم را%از سود برگرفتن و اندر زیان نهادن||گاه بلا به مردی، تن در میان فکندن%کام و هوای خود را، بر یک کران نهادن||رسمی است عاشقان را، هنگام نامرادی%از دل کرانه جستن، جان در میان نهادن||در دین عشق هرگز، جز رسم پاکبازی%دینی توان گرفتن؟ رسمی توان نهادن؟||کار تو خواب بینم، در راه، گاه رفتن%پس جرم نارسیدن، بر همرهان نهادن
urn:cts:perslit:babaafzal.ghazalba:7	babaafzal		ghazalba	"
غزل شمارهٔ ۷"		رنگ از گل رخسار تو گیرد گل خود روی%مشک از سر زلفین تو دریوزه کند بوی||شمشاد ز قدّت به خم، ای سرو دل آرا%خورشید ز رویت دژم، ای ماه سخن گوی||از شرم قدت سرو فرومانده به یک جای%وز رشک رخت ماه فتاده به تکاپوی||با من به وفا هیچ نگشته دل تو رام%با انده هجران تو کرده دل من خوی||ناید سخنم در دل تو، ز آنکه به گفتار%نتوان ستدن قلعه‌ای از آهن و از روی||ز آن است گل و نرگس رخسار تو سیراب %کز دیده روان کرده‌ام از مهر تو صد جوی||تا بوک سزاوار شوی دیدن او را%ای دیده تو خود را به هزار آب همی شوی||ای دل چه شوی تنگ، چو در توست نشستن%خواهی که ورا یابی، در خون خودش جوی
urn:cts:perslit:babaafzal.robba:100	babaafzal		robba	"
رباعی شمارهٔ ۱۰۰"		 بیرون ز چهار عنصر و پنج حواس%از شش جهت و هفت خط و هشت اساس||سری است نهفته در میان خانهٔ جان%کان را نتوان یافت به تقلید و قیاس
urn:cts:perslit:babaafzal.robba:101	babaafzal		robba	"
رباعی شمارهٔ ۱۰۱"		تا چند روی از پی تقلید و قیاس%بگذر ز چهار اسم و از پنج حواس||گر معرفت خدای خود می طلبی%در خود نگر و خدای خود را بشناس
urn:cts:perslit:babaafzal.robba:102	babaafzal		robba	"
رباعی شمارهٔ ۱۰۲"		در خرقه چه پیچی، ار نه ای شاه شناس%کز خرقه نه امید فزاید نه هراس||خز برکنی از کرم و بپوشی که لباس%چون پوشش تن بود چه دیبا چه پلاس
urn:cts:perslit:babaafzal.robba:103	babaafzal		robba	"
رباعی شمارهٔ ۱۰۳"		ز افسانه گری ای دل دانش نشناس%پیوسته قرین شک، ندیم وسواس||تا تو تهی از عقل  و پر از پنداری%فربه نه‌ای، از فریب داری آماس
urn:cts:perslit:babaafzal.robba:104	babaafzal		robba	"
رباعی شمارهٔ ۱۰۴"		هان ای دل بد زهره ز شمشیر مترس%بفشار قدم، ز حملهٔ شیر مترس||در ساحت این زمانهٔ عاریتی%ز اقبال مشو شاد و ز ادبیر مترس
urn:cts:perslit:babaafzal.robba:105	babaafzal		robba	"
رباعی شمارهٔ ۱۰۵"		 بالا مطلب ز هیچ کس  بیش مباش%چون مرهم نرم باش، چون نیش مباش||خواهی که ز هیچ کس به تو بد نرسد%بدخواه و بدآموز و بداندیش میاش
urn:cts:perslit:babaafzal.robba:106	babaafzal		robba	"
رباعی شمارهٔ ۱۰۶"		واپس منگر دمی و در پیش مباش%با خویش مباش و خالی از خویش مباش||خواهی که غریق بحر توحید شوی%مشنو، منگر، میندیش، مباش
urn:cts:perslit:babaafzal.robba:107	babaafzal		robba	"
رباعی شمارهٔ ۱۰۷"		 ای دل چو طربناک نه‌ای، شادان باش%جرم تو ز دانش است، رو نادان باش||خواهی نروی ز دست و با خود باشی%مانند پری ز آدمیان پنهان باش
urn:cts:perslit:babaafzal.robba:108	babaafzal		robba	"
رباعی شمارهٔ ۱۰۸"		کو دل که بداند نفسی اسرارش %کو گوش که بشنود دمی گفتارش||معشوق جمال می‌نماید شب و روز%کو دیده که بر خورد از آن دیدارش
urn:cts:perslit:babaafzal.robba:109	babaafzal		robba	"
رباعی شمارهٔ ۱۰۹"		غم چند خوری ز کار نا آمده پیش%رنج است نصیب مردم دوراندیش||خوش باش و جهان تلخ مکن در بر خویش%کز خوردن غم قضا نگردد کم و بیش
urn:cts:perslit:babaafzal.robba:10	babaafzal		robba	"
رباعی شمارهٔ ۱۰"		تا گوهر جان در صدف تن پیوست%وز آب حیات گوهری صورت بست||گوهر چو تمام شد، صدف را بشکست%بر طرف کله گوشهٔ سلطان بنشست
urn:cts:perslit:babaafzal.robba:110	babaafzal		robba	"
رباعی شمارهٔ ۱۱۰"		 زین تابش آفتاب و تاریکی میغ%زین بیهده زندگانی مرگ آمیغ||با خویشتن آی تا نباشی باری%نه بوده به افسوس و نه رفته به دریغ
urn:cts:perslit:babaafzal.robba:111	babaafzal		robba	"
رباعی شمارهٔ ۱۱۱"		جان می بردم به سوی آن عالم پاک%تن می کشیدم به سوی این تودهٔ خاک||روزی بینی پیرهن تن شده چاک%جان گفته مرا انعم الله مساک
urn:cts:perslit:babaafzal.robba:112	babaafzal		robba	"
رباعی شمارهٔ ۱۱۲"		گر فضل کنی ندارم از عالم باک%ور قهر کنی، شوم به یک بار هلاک||روزی صد بار گویم ای صانع پاک%مشتی خاکم، چه آید از مشتی خاک
urn:cts:perslit:babaafzal.robba:113	babaafzal		robba	"
رباعی شمارهٔ ۱۱۳"		روزی که برند این تن پر آز را به خاک%وین قالب پرورده به صد ناز به خاک||روح از پی من نعره زنان خواهد گفت%خاک کهن است، می رود باز به خاک
urn:cts:perslit:babaafzal.robba:114	babaafzal		robba	"
رباعی شمارهٔ ۱۱۴"		ای از تو همیشه کار پندار به برگ%در گوش تو هر زمان همی گوید مرگ||کای برشده بر هوا، ز گرمی چو بخار%باز آی به خاک سرد گشته چو تگرگ
urn:cts:perslit:babaafzal.robba:115	babaafzal		robba	"
رباعی شمارهٔ ۱۱۵"		 ای عمر عزیز داده بر باد از جهل%وز بی‌خبری کار اجل داشته سهل||اسباب دو صد ساله سگالیده به پیش%نا یافته از زمانه یک ساعت مهل
urn:cts:perslit:babaafzal.robba:116	babaafzal		robba	"
رباعی شمارهٔ ۱۱۶"		 درّی که من از میان جان یافته‌ام%تا ظن نبری که رایگان یافته‌ام||شب های دراز من به امید وصال%جان داده‌ام و بهای آن یافته‌ام
urn:cts:perslit:babaafzal.robba:117	babaafzal		robba	"
رباعی شمارهٔ ۱۱۷"		معشوقه عیان بود، نمی دانستم%با ما به میان بود، نمی دانستم||گفتم به طلب مگر به جایی برسم%خود تفرقه آن بود، نمی دانستم
urn:cts:perslit:babaafzal.robba:118	babaafzal		robba	"
رباعی شمارهٔ ۱۱۸"		از نه پدر و چهار مادر زادم%از هفت و دو و سه، مستمند و شادم||پنج اصلم و در خانهٔ شش بنیادم%من در کف این گروه چون افتادم؟
urn:cts:perslit:babaafzal.robba:119	babaafzal		robba	"
رباعی شمارهٔ ۱۱۹"		 من مهر تو در میان جان ننهادم%تا مهر تو بر سر زبان ننهادم||تا دل ز همه جهان کرانه نگرفت%با او سخن تو در میان ننهادم 
urn:cts:perslit:babaafzal.robba:11	babaafzal		robba	"
رباعی شمارهٔ ۱۱"		ترس اجل و بیم فنا، هستی توست%ور نه ز فنا شاخ بقا خواهد رُست||تا از دم عیسی شده ام زنده به جان%مرگ آمد و از وجود ما دست بشست
urn:cts:perslit:babaafzal.robba:120	babaafzal		robba	"
رباعی شمارهٔ ۱۲۰"		در جستن جام جم جهان پیمودم%روزی ننشستم و شبی نغنودم||ز استاد چو وصف جام جم پرسیدم%آن جام جهان نمای جم، من بودم
urn:cts:perslit:babaafzal.robba:121	babaafzal		robba	"
رباعی شمارهٔ ۱۲۱"		آزردن خلق کافری پندارم%وز خلق جهان همین طمع می دارم||می کوشم تا ز من نیازارد کس%تدبیرم چیست تا ز کس نازارم؟
urn:cts:perslit:babaafzal.robba:122	babaafzal		robba	"
رباعی شمارهٔ ۱۲۲"		 تا ظن نبری کز آن جهان می ترسم%وز مردن و از کندن جان می ترسم||چون مرگ حق است، من چرا ترسم از او%چون نیک نزیستم از آن می ترسم
urn:cts:perslit:babaafzal.robba:123	babaafzal		robba	"
رباعی شمارهٔ ۱۲۳"		از عشق تو بهره نیست جز سرزنشم%بی آنکه به جای هیچ کس بد کنشم||هر چیز که ناخوش است، این زندگی‌ام%چون از پی توست، من بدان خوش منشم
urn:cts:perslit:babaafzal.robba:124	babaafzal		robba	"
رباعی شمارهٔ ۱۲۴"		از هر چه در این ملک نی‌ام کم، بیشم%از حاشیه بیگانه و با شه خویشم||نه بیم شناسم، نه امید اندیشم%بی آنکه روم، ز هر رونده پیشم 
urn:cts:perslit:babaafzal.robba:125	babaafzal		robba	"
رباعی شمارهٔ ۱۲۵"		من با تو نظر از سر هستی نکنم%اندیشه ز بالا و ز پستی نکنم||می‌بینم و می‌پرستم از روی یقین%خود بینی و خویشتن پرستی نکنم
urn:cts:perslit:babaafzal.robba:126	babaafzal		robba	"
رباعی شمارهٔ ۱۲۶"		از روی تو شاد شد دل غمگینم%من چون رخ تو به دیگری بگزینم؟||در تو نگرم، صورت خود می یابم%در خود نگرم، همه تو را می بینم
urn:cts:perslit:babaafzal.robba:127	babaafzal		robba	"
رباعی شمارهٔ ۱۲۷"		 دنیا چو رباط و ما در او مهمانیم%تا ظن نبری که ما در او می‌مانیم||در هر دو جهان خدای می‌ماند و بس%باقی همه کل من علیها فان‌ایم 
urn:cts:perslit:babaafzal.robba:128	babaafzal		robba	"
رباعی شمارهٔ ۱۲۸"		با یاد جلال در بیابان رفتیم%وز عالم تن به عالم جان رفتیم||عمری شب و روز در تفکر بودیم%سرگشته برآمدیم و حیران رفتیم
urn:cts:perslit:babaafzal.robba:129	babaafzal		robba	"
رباعی شمارهٔ ۱۲۹"		زان پیش که ما طفیل آدم بودیم%در خلوت خاص، هر دو محرم بودیم||بی منت عین و شین و قاف، اندر گل%معشوقه و عشق، هر دو با هم بودیم
urn:cts:perslit:babaafzal.robba:12	babaafzal		robba	"
رباعی شمارهٔ ۱۲"		وی جملهٔ خلق را ز بالا و ز پست%آورده به فضل خویش از نیست به هست||بر درگه عدل تو چه درویش و چه شاه%در خانهٔ عفو تو چه هشیار و چه مست
urn:cts:perslit:babaafzal.robba:130	babaafzal		robba	"
رباعی شمارهٔ ۱۳۰"		یا رب چو بخوانی ام، اطعنا گویم%فرمان تو را  به جان سمعنا گویم||بر من تو به فضل اگر غفرنا گویی%من آیم و ربنا ظلمنا گویم
urn:cts:perslit:babaafzal.robba:131	babaafzal		robba	"
رباعی شمارهٔ ۱۳۱"		تخمی است خرد، که جان از او رُست و روان%بار و بر و برگش آخشیج و حیوان||از تخم غرض بَر است و بَر هَست همان%آباد بر آن بَر که ز تخم است نشان
urn:cts:perslit:babaafzal.robba:132	babaafzal		robba	"
رباعی شمارهٔ ۱۳۲"		حیوان ز نبات است و نبات از ارکان%ارکان اثر گردش چرخ گردان||چرخ است به نفس قائم و نفس به عقل%عقل است فروغ نور مهر یزدان
urn:cts:perslit:babaafzal.robba:133	babaafzal		robba	"
رباعی شمارهٔ ۱۳۳"		جایی که مقام نیست‌ات، مرحله دان%وین عمر پر آفت و بلا را تله دان||چون بر تنت از حدوث مردم حدث ا‌ست%جای حدث حدوثه را مزبله دان
urn:cts:perslit:babaafzal.robba:134	babaafzal		robba	"
رباعی شمارهٔ ۱۳۴"		از فضل چه حاصل است جز جان خوردن%افسوس افضل که فضل نتوان خوردن||نان پاره چو در دست سگان است امروز%از دست سگان نمی توان نان خوردن
urn:cts:perslit:babaafzal.robba:135	babaafzal		robba	"
رباعی شمارهٔ ۱۳۵"		یا رب چه خوش است بی دهان خندیدن%بی منت دیده، خلق عالم دیدن||بنشین و سفر کن، که به غایت نیکوست%بی زحمت پا گرد جهان گردیدن
urn:cts:perslit:babaafzal.robba:136	babaafzal		robba	"
رباعی شمارهٔ ۱۳۶"		یک سو پسرت نشسته و یک سو زن%این جمله به هم بگذار و بر یک سو زن||عیسی نتوانست بر افلاک رسید%تا داشت ز اسباب جهان یک سوزن
urn:cts:perslit:babaafzal.robba:137	babaafzal		robba	"
رباعی شمارهٔ ۱۳۷"		 در ظلم به قول هیچ کس کار مکن%با خلق به خُلق گوی و آزار مکن||فردا گویی: من چه کنم؟ او می گفت:%این از تو بنشوند، زنهار مکن!
urn:cts:perslit:babaafzal.robba:138	babaafzal		robba	"
رباعی شمارهٔ ۱۳۸"		اندر ره حق تصرف آغاز مکن%چشم بد خود به عیب کس باز مکن||سّر همه بندگان خدا می داند %در خود نگر و فضولی راز مکن
urn:cts:perslit:babaafzal.robba:139	babaafzal		robba	"
رباعی شمارهٔ ۱۳۹"		با خلق به خُلق زندگانی می کن%نیکی همه عمر تا توانی می کن||کام همه را بر آر از دست و زبان%و آنگه بنشین و کامرانی می کن
urn:cts:perslit:babaafzal.robba:13	babaafzal		robba	"
رباعی شمارهٔ ۱۳"		معلوم نمی شود چنین از سر دست%کاین صورت و معنی ز چه رو در پیوست||اسرار به جمله گی به نزد هر کس%آن گاه شود عیان که صورت بشکست
urn:cts:perslit:babaafzal.robba:140	babaafzal		robba	"
رباعی شمارهٔ ۱۴۰"		گویند کز این جهان مگر شادم من %یا خود ز عدم برای این زادم من||مقصود من از هر دو جهان وصل تو بود%ور نه ز وجود و عدم آزادم من
urn:cts:perslit:babaafzal.robba:141	babaafzal		robba	"
رباعی شمارهٔ ۱۴۱"		بر سیر اگر نهاده ای دل اکنون%از پوشش و قوت خود مجو هیچ افزون||خاری که ز امید خلد در پایت%خالی می‌کن به سوزن فکر برون
urn:cts:perslit:babaafzal.robba:142	babaafzal		robba	"
رباعی شمارهٔ ۱۴۲"		دل مغز حقیقت است و تن پوست، ببین%در کسوت روح، صورت دوست ببین||هر چیز که آن نشان هستی دارد %یا سایهٔ نور اوست، یا اوست، ببین
urn:cts:perslit:babaafzal.robba:143	babaafzal		robba	"
رباعی شمارهٔ ۱۴۳"		دشت از مجنون که لاله می روید از او%ابر از دهقان که ژاله می روید از او||طوبی و بهشت و جوی شیر از زاهد%ما و دلکی که ناله می روید از او
urn:cts:perslit:babaafzal.robba:144	babaafzal		robba	"
رباعی شمارهٔ ۱۴۴"		ای تاج لعمرک ز شرف بر سر تو%وی قبلهٔ عالمین ز خاک در تو||در خطهٔ کون و هر کجا سلطانی ست%بر خط تو سر نهاد و شد چاکر تو
urn:cts:perslit:babaafzal.robba:145	babaafzal		robba	"
رباعی شمارهٔ ۱۴۵"		گر خلوت و عزلت است سرمایهٔ تو%هرگز به ضلالت نرسد پایهٔ تو||مانند هما مجرد آ تا بینی%ارباب سعادت همه در سایهٔ تو
urn:cts:perslit:babaafzal.robba:146	babaafzal		robba	"
رباعی شمارهٔ ۱۴۶"		افضل تو به هر حال مغرور مشو%پروانه صفت به گرد هر نور مشو||از خود بینی‌ست کز خدا دور شوی%نزدیک خود آ و از خدا دور مشو
urn:cts:perslit:babaafzal.robba:147	babaafzal		robba	"
رباعی شمارهٔ ۱۴۷"		ای دل ز غم جهان که گفتت خون شو%یا ساکن عشوه خانهٔ گردون شو||دانی چه کنی چو نیست سامان مُقام%انگار درون نیامدی، بیرون شو
urn:cts:perslit:babaafzal.robba:148	babaafzal		robba	"
رباعی شمارهٔ ۱۴۸"		افضل درِ دل می زنی، آخر دل کو؟%عمری ست که راه می روی، منزل کو؟||شرمت بادا ز خلوت و خلوتیان%هفتاد و دو چله داشتی، حاصل کو؟
urn:cts:perslit:babaafzal.robba:149	babaafzal		robba	"
رباعی شمارهٔ ۱۴۹"		دنیا به مراد رانده گیر، آخر چه؟%وین نامهٔ عمر خوانده گیر، آخر چه؟||گیرم که به کام دل بمانی صد سال%صد سال دگر بمانده گیر، آخر چه؟
urn:cts:perslit:babaafzal.robba:14	babaafzal		robba	"
رباعی شمارهٔ ۱۴"		با یار بگفتم به زبانی که مراست%کز آرزوی روی تو جانم برخاست||گفتا: قدمی ز آرزو زآن سو نه%کاین کار به آرزو نمی آمد راست
urn:cts:perslit:babaafzal.robba:150	babaafzal		robba	"
رباعی شمارهٔ ۱۵۰"		ای پای شرف بر سر افلاک زده%وی دم همه از خلعت لولاک زده||و آنگه به سرانگشت ارادت، یک شب%درع قصب ماه فلک چاک زده
urn:cts:perslit:babaafzal.robba:151	babaafzal		robba	"
رباعی شمارهٔ ۱۵۱"		ای دل به چه غم خوردنت آمد پیشه%وز مرگ چه ترسی، چو درخت از تیشه||گر زانکه به ناخوشی برندت زینجا%خوش باش که رستی ز هزار اندیشه
urn:cts:perslit:babaafzal.robba:152	babaafzal		robba	"
رباعی شمارهٔ ۱۵۲"		گر مغز همه بینی و گر پوست همه%هان تا نکنی کج نظری، کوست همه||تو دیده نداری که درو در نگری%ورنه ز سرت تا به قدم اوست همه
urn:cts:perslit:babaafzal.robba:153	babaafzal		robba	"
رباعی شمارهٔ ۱۵۳"		ای لطف تو در کمال بالای همه%وی ذات تو از علوم دانای همه||بینی بد و نیک و همه پیدا و نهان%چون دیدهٔ صنع توست بینای همه
urn:cts:perslit:babaafzal.robba:154	babaafzal		robba	"
رباعی شمارهٔ ۱۵۴"		مستم به خرابات، ولی از می نه%نقلم همه نقل است و حریفم شئ نه||در گوشهٔ خلوتم نشان پی نه%اشیاء همه در من و من در وی نه
urn:cts:perslit:babaafzal.robba:155	babaafzal		robba	"
رباعی شمارهٔ ۱۵۵"		رندی باید، ز شهر خود تاخته‌ای%بنیاد وجود خود برانداخته‌ای||زین نادره‌ای، سوخته‌ای، ساخته‌ای%و آنگه به دمی هر دو جهان باخته‌ای
urn:cts:perslit:babaafzal.robba:156	babaafzal		robba	"
رباعی شمارهٔ ۱۵۶"		این نیست جهان جان که پنداشته ای%وین نیست ره وصل که برداشته ای||آن چشمه که خضر خورد از او آب حیات%در منزل توست، لیک انباشته ای
urn:cts:perslit:babaafzal.robba:157	babaafzal		robba	"
رباعی شمارهٔ ۱۵۷"		گر دریابی که از کجا آمده‌ای%وز بهر چه  وز بهر چرا آمده‌ای||گر بشناسی، به اصل خود بازرسی%ور نه چو بهایم به چرا آمده‌ای
urn:cts:perslit:babaafzal.robba:158	babaafzal		robba	"
رباعی شمارهٔ ۱۵۸"		ای عین بقاء در چه بقایی که نه‌ای؟%در جای نه‌ای؟ کدام جائی که نه‌ای؟||ای ذات تو از جا و جهت مستغنی%آخر تو کجانی؟ و کجائی که نه‌ای؟
urn:cts:perslit:babaafzal.robba:159	babaafzal		robba	"
رباعی شمارهٔ ۱۵۹"		ای آن که شب و روز خدا می طلبی%کوری گرش از خویش جدا می طلبی||حق با تو به صد زبان همی گوید راز:%سر تا قدمت منم، که را می طلبی؟
urn:cts:perslit:babaafzal.robba:15	babaafzal		robba	"
رباعی شمارهٔ ۱۵"		ترکیب عناصر ار نگشتی کم و کاست%صورت بستی که طبع صورتگر ماست||بفزود و بکاست تا بدانی ره راست%کاین عالم را مصور کامرواست
urn:cts:perslit:babaafzal.robba:160	babaafzal		robba	"
رباعی شمارهٔ ۱۶۰"		ای صوفی صافی که خدا می‌طلبی%او جای ندارد، ز کجا می‌طلبی؟||گر زانکه شناسی اش چرا می خواهی%ور زانکه ندانی اش که را می‌طلبی؟
urn:cts:perslit:babaafzal.robba:161	babaafzal		robba	"
رباعی شمارهٔ ۱۶۱"		دعوی به سر زبان خود وابستی%در خانه هزار بت، یکی نشکستی||گویی به یک قول شهادت رستم%فردات کند خمار، کامشب مستی
urn:cts:perslit:babaafzal.robba:162	babaafzal		robba	"
رباعی شمارهٔ ۱۶۲"		از معدن خویش اگر جدا افتادی%آخر بنگر که خود کجا افتادی||در خانهٔ خود خدای را گم کردی%زان در ره خانهٔ خدا افتادی
urn:cts:perslit:babaafzal.robba:163	babaafzal		robba	"
رباعی شمارهٔ ۱۶۳"		مردی باید، بلند همت مردی%زین تجربه دیده ای، خرد پروردی||کو را به تصرف اندرین عالم خاک%بر دامن همت ننشیند گردی 
urn:cts:perslit:babaafzal.robba:164	babaafzal		robba	"
رباعی شمارهٔ ۱۶۴"		گر حاکم صد شهر و ولایت گردی%ور در هنر و فضل به غایت گردی||گر فاسق مطلقی و گر زاهد خشک%روزی دو سه بگذرد حکایت گردی
urn:cts:perslit:babaafzal.robba:165	babaafzal		robba	"
رباعی شمارهٔ ۱۶۵"		تا کی پی اسباب و تنعم گردی؟%تا چند دَرِ سرای مردم گردی؟||در دایرهٔ وجود تو دایره ای ست%زین دایره گر برون روی گم گردی
urn:cts:perslit:babaafzal.robba:166	babaafzal		robba	"
رباعی شمارهٔ ۱۶۶"		گر در نظر خویش حقیری، مردی%ور بر سر نفس خود امیری، مردی||مردی نبود فتاده را پای زدن%گر دست فتاده‌ای بگیری، مردی
urn:cts:perslit:babaafzal.robba:167	babaafzal		robba	"
رباعی شمارهٔ ۱۶۷"		یک ذره ز فقر اگر به صحرا بودی%نه کافر و نه گبر و نه ترسا بودی||گر دیدهٔ جهل خلق بینا بودی%این رشته که سر دو تاست، یک تا بودی
urn:cts:perslit:babaafzal.robba:168	babaafzal		robba	"
رباعی شمارهٔ ۱۶۸"		در آینهٔ جمال حق کن نظری%تا جان و دلت بیابد از حق خبری||خواهی که دل و جانت منور گردد%باید که به کویش گذری سحری
urn:cts:perslit:babaafzal.robba:169	babaafzal		robba	"
رباعی شمارهٔ ۱۶۹"		در جستن جام جم ز کوته نظری%هر لحظه گمانی نه به تحقیق بری||رو دیده به دست آر که هر ذرهٔ خاک%جامی‌ست جهان نما، چون در نگری
urn:cts:perslit:babaafzal.robba:16	babaafzal		robba	"
رباعی شمارهٔ ۱۶"		در عین علی، هو العلی الاعلی ست%در لام علی، سّر الاهی پیداست||دریای علی سورهٔ حی قیوم%برخوان و ببین که اسم اعظم آن جاست
urn:cts:perslit:babaafzal.robba:170	babaafzal		robba	"
رباعی شمارهٔ ۱۷۰"		گر تو به خود و حال خود در نگری%بر تن همه پوست همچو جامه بدری||از خوردن نان و آب بینی که همی %جز زهر نیاشامی و جز خون نخوری
urn:cts:perslit:babaafzal.robba:171	babaafzal		robba	"
رباعی شمارهٔ ۱۷۱"		یا رب ز قضا بر حذرم می‌داری%وز حادثه ها بی خبرم می‌داری||هر چند ز من بیش بدی می‌بینی%هر دم ز کرم نکوترم می‌داری
urn:cts:perslit:babaafzal.robba:172	babaafzal		robba	"
رباعی شمارهٔ ۱۷۲"		گیرم که سلیمان نبی را پسری%بر باد نشسته ای، جهان می سپری||گیرم که به کام توست گیتی، شب و روز%بنگر که پدر چه برد تا تو چه بری
urn:cts:perslit:babaafzal.robba:173	babaafzal		robba	"
رباعی شمارهٔ ۱۷۳"		با داده قناعت کن و با داد بزی%در بند تکلف مرو، آزاد بزی||در به ز خودی نظر مکن، غصه مخور%در کم ز خودی نظر کن و شاد بزی
urn:cts:perslit:babaafzal.robba:174	babaafzal		robba	"
رباعی شمارهٔ ۱۷۴"		از باد اگر سبق بری در تیزی%چون خاک اگر هزار رنگ آمیزی||چون آب محبت علی نیست تو را%آتش ز برای خود همی انگیزی
urn:cts:perslit:babaafzal.robba:175	babaafzal		robba	"
رباعی شمارهٔ ۱۷۵"		از کبر مدار هیج در سر هوسی%کز کبر به جایی نرسیده است کسی||چون زلف بتان شکستگی عادت کن%تا دل ببری  هزار، در هر نفسی
urn:cts:perslit:babaafzal.robba:176	babaafzal		robba	"
رباعی شمارهٔ ۱۷۶"		تا ره نبری به هیچ منزل نرسی%تا جان ندهی به هیچ حاصل نرسی||حال سگ کهف بین که از نادره‌هاست%تا حل نشوی به حل مشکل نرسی
urn:cts:perslit:babaafzal.robba:177	babaafzal		robba	"
رباعی شمارهٔ ۱۷۷"		بی مرگ به عمر جاودانی نرسی%نامرده به عالم معانی نرسی||تا همچو خلیل اندر آتش نروی%چون خضر به آب زندگانی نرسی
urn:cts:perslit:babaafzal.robba:178	babaafzal		robba	"
رباعی شمارهٔ ۱۷۸"		در راه طلب اگر تو نیکو باشی%فرماندهٔ این سرای نه توی باشی||اول قدم آن است که او را طلبی%واخر قدم آن است که خود او باشی
urn:cts:perslit:babaafzal.robba:179	babaafzal		robba	"
رباعی شمارهٔ ۱۷۹"		ای دل، ز شراب جهل، مستی تا کی؟%وی نیست شونده، لاف هستی تا کی؟||ای غرقهٔ بحر غفلت، ار ابر نه‌ای%تر دامنی و هوا پرستی تا کی؟
urn:cts:perslit:babaafzal.robba:17	babaafzal		robba	"
رباعی شمارهٔ ۱۷"		هر نقش که بر تختهٔ هستی پیداست%آن صورت آن کس است کان نقش آراست||دریای کهن چو بر زند موجی نو%موجش خوانند و در حقیقت دریاست
urn:cts:perslit:babaafzal.robba:180	babaafzal		robba	"
رباعی شمارهٔ ۱۸۰"		ای تو به مجردی نرفته گامی%چه‌ات زهرهٔ آن بود که جویی کامی||تو درد فراق نیمه شب برده نه‌ای%در صحبت او کجا رسی تا خامی
urn:cts:perslit:babaafzal.robba:181	babaafzal		robba	"
رباعی شمارهٔ ۱۸۱"		رفتم به سر تربت محمود غنی%گفتم که چه برده ای ز دنیای دنی؟||گفتا که دو گز زمین و ده گز کرباس%تو نیز همین بری، اگر صد چو منی
urn:cts:perslit:babaafzal.robba:182	babaafzal		robba	"
رباعی شمارهٔ ۱۸۲"		ای آن که خلاصهٔ چهار ارکانی%بشنو سخنی ز عالم روحانی||دیوی و ددی و ملکی، انسانی%با توست هر آنچه می نمایی، آنی
urn:cts:perslit:babaafzal.robba:183	babaafzal		robba	"
رباعی شمارهٔ ۱۸۳"		ای ناطق اگر به مرکز جسمانی%حاصل نکنی معرفت سبحانی||فردا که علایق از بدن قطع شود%در ظلمت جهل جاودان در مانی
urn:cts:perslit:babaafzal.robba:184	babaafzal		robba	"
رباعی شمارهٔ ۱۸۴"		ای نفس گذشت عمر در حیرانی%خود سیر نمی شوی ز بی سامانی||نه لذت زندگی خود می یابی%نه راحت مردگی تن می‌دانی
urn:cts:perslit:babaafzal.robba:185	babaafzal		robba	"
رباعی شمارهٔ ۱۸۵"		گر با تو فلک بدی سگالد، چه کنی؟%ور سوخته‌ای از تو بنالد، چه کنی؟||ور غم زده‌ای شبی به انگشت دعا%اقبال تو را گوش بمالد، چه کنی؟
urn:cts:perslit:babaafzal.robba:186	babaafzal		robba	"
رباعی شمارهٔ ۱۸۶"		ای دل ز غبار تن اگر پاک شوی%تو روح مقدسی، بر افلاک شوی||عرش است نشیمن تو، شرمت بادا%کآیی و مقیم خطهٔ خاک شوی
urn:cts:perslit:babaafzal.robba:187	babaafzal		robba	"
رباعی شمارهٔ ۱۸۷"		تا خاص خدای را تو از جان نشوی%بر مرکب عشق مرد میدان نشوی||شیران جهان پیش تو روبه باشند%گر تو سگ نفس را به فرمان نشوی
urn:cts:perslit:babaafzal.robba:188	babaafzal		robba	"
رباعی شمارهٔ ۱۸۸"		ای لطف تو دستگیر هر خود رایی%وی عفو تو پرده پوش هر رسوایی||بخشای بر آن بنده که اندر همه عمر%جز درگه تو هیچ ندارد جایی
urn:cts:perslit:babaafzal.robba:189	babaafzal		robba	"
رباعی شمارهٔ ۱۸۹"		تا دیدهٔ دل ز دیده‌ها نگشایی%هرگز ندهند دیده‌ها بینایی||امروز از این شراب جامی در کش%مسکین تو که در امید پس فردایی
urn:cts:perslit:babaafzal.robba:18	babaafzal		robba	"
رباعی شمارهٔ ۱۸"		در کار جهان، بیع و شری بر هیچ است%نقشی است خوش آدمی، ولی بر هیچ است||زنهار بر این چهار دیوار وجود%فارغ ننشینی، که بنی بر هیچ است
urn:cts:perslit:babaafzal.robba:190	babaafzal		robba	"
رباعی شمارهٔ ۱۹۰"		زنهار در این راه مجازی نائی%تا کار حقیقتی نسازی، نائی||این ره ره مردان و سراندازان است%جان بازان اند، تا نبازی نائی
urn:cts:perslit:babaafzal.robba:191	babaafzal		robba	"
رباعی شمارهٔ ۱۹۱"		یا رب چو بر آرندهٔ حاجات تویی%هم قاضی کافهٔ مهمات تویی||من سّر دل خویش چه گویم با تو%چون عالم سر و الخفیات تویی
urn:cts:perslit:babaafzal.robba:192	babaafzal		robba	"
رباعی شمارهٔ ۱۹۲"		ای نسخهٔ نامهٔ الاهی که تویی%وی آینهٔ جمال شاهی که تویی||بیرون ز تو نیست هر چه در عالم هست%از خود بطلب، هر آن چه خواهی که تویی
urn:cts:perslit:babaafzal.robba:19	babaafzal		robba	"
رباعی شمارهٔ ۱۹"		افضل دیدی که هر چه دیدی هیچ است%سر تا سر آفاق دویدی هیچ است||هر چیز که گفتی و شنیدی هیچ است%و آن نیز که در کنج خزیدی هیچ است
urn:cts:perslit:babaafzal.robba:1	babaafzal		robba	"
رباعی شمارهٔ ۱"		گر با توام از تو جان دهم آدم را %از نور تو روشنی دهم عالم را ||چون بی تو شوم قوت آنم نبود%کز سینه به کام دل برآرم دم را 
urn:cts:perslit:babaafzal.robba:20	babaafzal		robba	"
رباعی شمارهٔ ۲۰"		آن کیست که آگاه ز حسن و خرد است%آسوده ز کفر و دین و از نیک و بد است||کارش نه چو جسم و نفس داد و ستد است%آگاه بدو عقل و خود آگه به خود است
urn:cts:perslit:babaafzal.robba:21	babaafzal		robba	"
رباعی شمارهٔ ۲۱"		با یک سر موی تو اگر پیوند است%بر پای دلت هر سر مویی بند است||گفتی که رهی دراز دارم در پیش%از خود به خود آی، دوست بین تا چند است
urn:cts:perslit:babaafzal.robba:22	babaafzal		robba	"
رباعی شمارهٔ ۲۲"		 در کوی تو صد هزار صاحب هوس است%تا خود، به وصال تو، که را دسترس است||آن کس که بیافت، دولتی یافت عظیم%و آن کس که نیافت، داغ نایافت بس است
urn:cts:perslit:babaafzal.robba:23	babaafzal		robba	"
رباعی شمارهٔ ۲۳"		در بادیهٔ عشق دویدن چه خوش است%وز خیر کسان طمع بریدن چه خوش است||گر دست دهد صحبت اهل نفسی%دامن ز زمانه در کشیدن چه خوش است
urn:cts:perslit:babaafzal.robba:24	babaafzal		robba	"
رباعی شمارهٔ ۲۴"		سرتاسر آفاق جهان از گل ماست%منزلگه نور قدس کلی، دل ماست||افلاک و عناصر و نبات و حیوان%عکسی ز وجود روشن کامل ماست
urn:cts:perslit:babaafzal.robba:25	babaafzal		robba	"
رباعی شمارهٔ ۲۵"		هر کار که هست در جهان، پیشهٔ ماست%هر شیر دلی که هست، در بیشهٔ ماست||از ما مگذر که چون ببینی به یقین %زان خرم و خوب تر در اندیشهٔ ماست
urn:cts:perslit:babaafzal.robba:26	babaafzal		robba	"
رباعی شمارهٔ ۲۶"		اول ز مکوّنات، عقل و جان است%و اندر پی او، نُه فلک گردان است||زین جمله چو بگذری چهار ارکان است%پس معدن و پس نبات و پس حیوان است
urn:cts:perslit:babaafzal.robba:27	babaafzal		robba	"
رباعی شمارهٔ ۲۷"		تا گردش گردون فلک تابان است%بس عاقل بی هنر که سرگردان است||تو غره مشو ز شادی ای گر داری%در هر شادی هزار  غم پنهان است
urn:cts:perslit:babaafzal.robba:28	babaafzal		robba	"
رباعی شمارهٔ ۲۸"		من آن گهرم که عقل کل کان من است%و این هر دو جهان، دو رکن از ارکان من است||کونین و مکان و ماوراء زنده به اوست%من جان جهانم، نه جهان جان من است
urn:cts:perslit:babaafzal.robba:29	babaafzal		robba	"
رباعی شمارهٔ ۲۹"		چرخ فلکی خرقهٔ نُه توی من است%ذات ملکی نتیجهٔ خوی من است||سّر ازل و ابد که گوش تو شنید%رمزی ز حدیث کهنه و نوی من است
urn:cts:perslit:babaafzal.robba:2	babaafzal		robba	"
رباعی شمارهٔ ۲"		اندوه تو دلشاد کند هر جان را %کفر تو دهد تازگی ای ایمان را ||دل راحت وصل تو مبیناد دمی%با درد تو گر طلب کند درمان را
urn:cts:perslit:babaafzal.robba:30	babaafzal		robba	"
رباعی شمارهٔ ۳۰"		هرگز بت من روی به کس ننموده است%و این گفت و شنود خلق، بر بیهوده است||و آن کس که بتم را به سزا بستوده است%او هم به حکایت ز کسی بشنوده است
urn:cts:perslit:babaafzal.robba:31	babaafzal		robba	"
رباعی شمارهٔ ۳۱"		هر نفس که او درد ز درمان دانست%دشخوار خرد تواند آسان دانست||چیزی که وجود آن نیابی در خود%بیرون ز خود از چه روی بتوان دانست؟
urn:cts:perslit:babaafzal.robba:32	babaafzal		robba	"
رباعی شمارهٔ ۳۲"		بر سیر اگر نهاده ای دل، ای دوست%چون سیر به یک بار برون آی از پوست||زنهار مگرد گرد این راه مخوف%تا همچو پیاز خاطرت تو بر تو ست
urn:cts:perslit:babaafzal.robba:33	babaafzal		robba	"
رباعی شمارهٔ ۳۳"		سمع و بصر و زبان و دستم، همه اوست%من نیستم و هستیِ هستم  همه اوست||این هستی موهوم، خیالی است صریح%زین هستی موهوم چو رستم، همه اوست
urn:cts:perslit:babaafzal.robba:34	babaafzal		robba	"
رباعی شمارهٔ ۳۴"		راه ازل و ابد، زبان و سرِ توست%و آن دّر که کسی نسفت، در کشور توست||چیزی چه طلب کنی؟ که گم کرده نه ای%از خود بطلب، که نقد تو در بر توست
urn:cts:perslit:babaafzal.robba:35	babaafzal		robba	"
رباعی شمارهٔ ۳۵"		گر تخم برومند نشد، کشتهٔ توست%ور جامه پسندیده نشد، رشتهٔ توست||گر ز آن که تو را پای فرو رفت به گل%از کس تو منال، کاین گل آغشتهٔ توست
urn:cts:perslit:babaafzal.robba:36	babaafzal		robba	"
رباعی شمارهٔ ۳۶"		در هر برزن که بنگرم آشوبی ست%آشوب شکنجه ای و زخم چوبی ست||تا پاک کنند گیتی از یک دیکر%هر ریش که هست، بر زنخ جارویی ست
urn:cts:perslit:babaafzal.robba:37	babaafzal		robba	"
رباعی شمارهٔ ۳۷"		چندین غم مال و حسرت دنیا چیست%هرگز دیدی کسی که جاوید بزیست؟||این یک نفسی که در تنت عاریتی ست%با عاریتی، عاریتی، باید زیست
urn:cts:perslit:babaafzal.robba:38	babaafzal		robba	"
رباعی شمارهٔ ۳۸"		من من نی ام، آن کس که منم، گوی که کیست؟%خاموش منم، در دهنم گوی که کیست||سر تا قدمم نیست به جز پیرهنی%آن کس که منش پیرهنم، گوی که کیست
urn:cts:perslit:babaafzal.robba:39	babaafzal		robba	"
رباعی شمارهٔ ۳۹"		گفتم که مگر تخم هوس کاشتنی ست%نه نه، غلطم، که جمله بگذاشتنی ست||بگذاشتنی ست هر چه در عالم هست%الا عزت که آن نگه داشتنی ست
urn:cts:perslit:babaafzal.robba:3	babaafzal		robba	"
رباعی شمارهٔ ۳"		دل سیر نشد از کم و از بیش تو را %با آن که منازل است در پیش تو را ||عذرت نپذیرند گهِ مرگ، از آنک%بسیار بگفته اند در پیش تو را 
urn:cts:perslit:babaafzal.robba:40	babaafzal		robba	"
رباعی شمارهٔ ۴۰"		عشق تو ز هر بی خبری خالی نیست%درد تو ز هر بی بصری خالی نیست||هر چند که در خلق جهان می نگرم%سودای تو از هیچ سری خالی نیست
urn:cts:perslit:babaafzal.robba:41	babaafzal		robba	"
رباعی شمارهٔ ۴۱"		احداث زمانه را چو پایانی نیست%و احوال جهان را سر و سامانی نیست||چندین غم بیهوده به خود راه مده%کاین  مایهٔ عمر نیز چندانی نیست
urn:cts:perslit:babaafzal.robba:42	babaafzal		robba	"
رباعی شمارهٔ ۴۲"		آن کس که درون سینه را دل پنداشت%گامی دو نرفته، جمله را حاصل پنداشت||علم و ورع و زهد و تمنا و طلب%این جمله رهند، خواجه منزل پنداشت
urn:cts:perslit:babaafzal.robba:43	babaafzal		robba	"
رباعی شمارهٔ ۴۳"		ای در طلب آن که لقا خواهی یافت %وقتی دگر از فوق سما خواهی یافت||با توست خدا و عرش اعظم دل توست%با خود چو نیابی اش کجا خواهی یافت
urn:cts:perslit:babaafzal.robba:44	babaafzal		robba	"
رباعی شمارهٔ ۴۴"		راهی ست دراز و دور، می باید رفت%آنجات اگر مراد برناید، رفت||تن مرکب توست تا به جایی برسی%تو مرکب تن شوی، کجا شاید رفت؟
urn:cts:perslit:babaafzal.robba:45	babaafzal		robba	"
رباعی شمارهٔ ۴۵"		آرام منا، کجاست آرامگه ات%ره سوی تو کو؟ که سوی من باد رهت||زین روی که مه به شب بُوَد، روز رهی%شب گشت در آرزوی روی چو مهت
urn:cts:perslit:babaafzal.robba:46	babaafzal		robba	"
رباعی شمارهٔ ۴۶"		بر خود چه نهی رنج در این جای سه پنج%چون پای یقین نهاده ای بر سر گنج||بنشین به تأنی و بر آسا از رنج%و آن گنج به معیار خرد بر خود سنج
urn:cts:perslit:babaafzal.robba:47	babaafzal		robba	"
رباعی شمارهٔ ۴۷"		هستی تو سزای این و صد چندین رنج%تا با تو که گفت کاین همه بر خود سنج||از خوردن و خواستن بر آسا و بباش%و آرام گزین که خفته ای بر سر گنج
urn:cts:perslit:babaafzal.robba:48	babaafzal		robba	"
رباعی شمارهٔ ۴۸"		ای کرده فریبنده جهانت گستاخ%می آیی و می روی در او پهن و فراخ||گوی نرسد مرگ به من؛ چون نرسد؟%نه پای وی آبله، نه کفشش سوراخ
urn:cts:perslit:babaafzal.robba:49	babaafzal		robba	"
رباعی شمارهٔ ۴۹"		 عمر تو اگر افزون شود از پانصد%افسانه شوی، عاقبت از روی خرد||باری چو فسانه می شوی، ای بخرد%افسانهٔ نیک شو، نه افسانهٔ بد
urn:cts:perslit:babaafzal.robba:4	babaafzal		robba	"
رباعی شمارهٔ ۴"		در کار کش این عقل به کار آمده را%تا راست کند کار به هم برزده را ||از نقش خیال در دلت بتکده ایست%بشکن بت و کعبه ساز بتکده را
urn:cts:perslit:babaafzal.robba:50	babaafzal		robba	"
رباعی شمارهٔ ۵۰"		چون درد توام در این دل ریش افتاد%بیگانگی ام نخست بر خویش افتاد||چون دیده به جستجوی رویت برخاست%از آرزوی تو اشک در پیش افتاد
urn:cts:perslit:babaafzal.robba:51	babaafzal		robba	"
رباعی شمارهٔ ۵۱"		دل نعره زنان ملک جهان می طلبد%پیوسته وجود جاودان می طلبد||مسکین خبرش نیست که صیاد اجل%پی بر پی او نهاده، جان می طلبد
urn:cts:perslit:babaafzal.robba:52	babaafzal		robba	"
رباعی شمارهٔ ۵۲"		غم با لطف تو شادمانی گردد%عمر از نظر تو جاودانی گردد||گر باد به دوزخ برد از کوی تو خاک%آتش همه آب زندگانی گردد
urn:cts:perslit:babaafzal.robba:53	babaafzal		robba	"
رباعی شمارهٔ ۵۳"		عشق تو مرا زندهٔ جاویدان کرد%سودای توام، بی سر و بی سامان کرد||لطف و کرم تو، جسم را چون جان کرد%در خاک عمل بهتر از این نتوان کرد
urn:cts:perslit:babaafzal.robba:54	babaafzal		robba	"
رباعی شمارهٔ ۵۴"		در عشق تو جان بوالهوس می میرد%چون شعله ز انبوهی خس می میرد||روزی که دلم به طره بستی، گفتم%کاین مرغ آخر در این قفس می میرد
urn:cts:perslit:babaafzal.robba:55	babaafzal		robba	"
رباعی شمارهٔ ۵۵"		یاد تو کنم دلم چنان برخیزد%که امید به کلی از جهان برخیزد||آیا بودا که از میان من و تو%ما بین فراق از میان بر خیزد
urn:cts:perslit:babaafzal.robba:56	babaafzal		robba	"
رباعی شمارهٔ ۵۶"		چندان برو این ره که دویی برخیزد%گر هست دویی، به رهروی برخیزد||تو او نشوی، ولی اگر جهد کنی%جایی برسی کز تو، تویی برخیزد
urn:cts:perslit:babaafzal.robba:57	babaafzal		robba	"
رباعی شمارهٔ ۵۷"		دنیا مطلب تا همه دین ات باشد%دنیا طلبی، نه آن ، نه این ات باشد||بر روی زمین، زیر زمین وار بزی%تا زیر زمین، روی زمین ات باشد
urn:cts:perslit:babaafzal.robba:58	babaafzal		robba	"
رباعی شمارهٔ ۵۸"		از شبنم عشق خاک آدم گل شد%صد فتنه و شور در جهان حاصل شد||چون نشتر عشق بر رگ روح زدند%یک قطره فرو چکید و نامش دل شد
urn:cts:perslit:babaafzal.robba:59	babaafzal		robba	"
رباعی شمارهٔ ۵۹"		تا داروی او درد مرا درمان شد%پستیم بلندی شد و کفر ایمان شد||جان و دل و تن، هر سه حجاب ره بود%تن دل شد و دل جان شد و جان جانان شد
urn:cts:perslit:babaafzal.robba:5	babaafzal		robba	"
رباعی شمارهٔ ۵"		بی آن که کس رسد زوری از ما %یا گشت پریشان دل موری از ما||بی هیچ  برآورد به صد رسوایی%شوریده سر زلف تو شوری از ما
urn:cts:perslit:babaafzal.robba:60	babaafzal		robba	"
رباعی شمارهٔ ۶۰"		صاحب نظران که آینهٔ یک دگراند%چون آینه از هستی خود بی خبراند ||گر روشنی ای می طلبی، آینه وار%در خود منگر، تا همه در تو نگرند
urn:cts:perslit:babaafzal.robba:61	babaafzal		robba	"
رباعی شمارهٔ ۶۱"		مردان رهت که سرّ معنی‌دان اند%از دیدهٔ کوته نظران پنهان اند||این طرفه تر است، هر که حق را بشناخت%مؤمن شد و خلق کافرش می‌خوانند
urn:cts:perslit:babaafzal.robba:62	babaafzal		robba	"
رباعی شمارهٔ ۶۲"		مردان رهت واقف اسرار تواند%باقی همه سرگشتهٔ پرگار تواند||هفتاد و دو ملت همه در کار تواند%تو با همه و همه طلبکار تو اند
urn:cts:perslit:babaafzal.robba:63	babaafzal		robba	"
رباعی شمارهٔ ۶۳"		آنان که ز معبود خبر یافته اند%از جملهٔ کائنات سر تافته اند||دریوزه همی کنم ز مردان نظری%مردان همه از قرب نظر یافته اند
urn:cts:perslit:babaafzal.robba:64	babaafzal		robba	"
رباعی شمارهٔ ۶۴"		در مصطبهٔ عمر ز بد نامی چند%عاجز شده از سر زنش عامی چند||کو قوت پایی که مرا گیرد دست%تا پیش اجل باز روم گامی چند
urn:cts:perslit:babaafzal.robba:65	babaafzal		robba	"
رباعی شمارهٔ ۶۵"		تا حا و دو میم و دال نامت کردند%عرش و فلک و کعبه مقامت کردند||اکنون که به رهبری تمامت کردند%سرتاسر آفاق به نامت کردند
urn:cts:perslit:babaafzal.robba:66	babaafzal		robba	"
رباعی شمارهٔ ۶۶"		آن ها که زمین زیز قدم ها فرسودند%وندر طلبش هر دو جهان پیمودند||آگاه نمی شوم که ایشان هرگز%زین حال چنانکه هست آگه بودند
urn:cts:perslit:babaafzal.robba:67	babaafzal		robba	"
رباعی شمارهٔ ۶۷"		ناکرده دمی آن چه تو را فرمودند%خواهی که چنان شوی که مردان بودند||تو راه نرفته ای، از آن ننمودند%ور نه که زد این در، که درش نگشودند
urn:cts:perslit:babaafzal.robba:68	babaafzal		robba	"
رباعی شمارهٔ ۶۸"		آنان که مقیم حضرت جانان اند%یادش نکنند و بر زبان کم رانند||و آنان که مثال نای، باد انبان اند%دورند از او، از آن به بانگش خوانند
urn:cts:perslit:babaafzal.robba:69	babaafzal		robba	"
رباعی شمارهٔ ۶۹"		برخیز که عاشقان به شب راز کنند%گرد در و بام دوست پرواز کنند||هر جا که دری بود به شب در بندند%الا در عاشقان که شب باز کنند
urn:cts:perslit:babaafzal.robba:6	babaafzal		robba	"
رباعی شمارهٔ ۶"		 ای دل تو ز هیچ خلق یاری مطلب%وز شاخ برهنه سایه داری مطلب||عزت ز قناعت است و خواری ز طمع%با عزت خود بساز و خواری مطلب
urn:cts:perslit:babaafzal.robba:70	babaafzal		robba	"
رباعی شمارهٔ ۷۰"		هفتاد و دو فرقه در رهت می‌پویند%هر یک سخنان مختلف می‌جویند||سررشتهٔ حق به دست یک طایفه است%باقی به خوش آمد سخنی می‌گویند
urn:cts:perslit:babaafzal.robba:71	babaafzal		robba	"
رباعی شمارهٔ ۷۱"		از هستی خود چو بی خبر خواهم بود %این جا بُدنم هیچ نمی دارد سود||زین مزبله زود رخت بر باید بست%وز ننگ وجود تا عدم رفتن زود
urn:cts:perslit:babaafzal.robba:72	babaafzal		robba	"
رباعی شمارهٔ ۷۲"		ای ذات تو در دو کون مقصود وجود%نام تو محمد و مقامت محمود||دل بر لب دریای شفاعت بستم%زان روی روان می کنم از دیده دو رود
urn:cts:perslit:babaafzal.robba:73	babaafzal		robba	"
رباعی شمارهٔ ۷۳"		عشق از ازل است و تا ابد خواهد بود %جویندهٔ عشق بی عدد خواهد بود||فردا که قیامت آشکارا گردد%هر دل که نه عاشق است، رد خواهد بود
urn:cts:perslit:babaafzal.robba:74	babaafzal		robba	"
رباعی شمارهٔ ۷۴"		تا روی زمین و آسمان خواهد بود%حیوان و نبات، هر دوان خواهد بود||تا چرخ و سراسر اختران سیر کنند%نقد تو خلاصهٔ جهان خواهد بود
urn:cts:perslit:babaafzal.robba:75	babaafzal		robba	"
رباعی شمارهٔ ۷۵"		گر ملک تو مصر و شام و چین خواهد بود%و آفاق تو را زیر نگین خواهد بود ||خوش که عاقبت نصیب من و تو %ده گز کفن و دو گز زمین خواهد بود
urn:cts:perslit:babaafzal.robba:76	babaafzal		robba	"
رباعی شمارهٔ ۷۶"		سرگشتهٔ تو عقل بسی خواهد بود%بی آن که به تو دسترسی خواهد بود||زین تیره مغاک، دستگیر دل من%هم نور تو باشد، ار کسی خواهد بود
urn:cts:perslit:babaafzal.robba:77	babaafzal		robba	"
رباعی شمارهٔ ۷۷"		کوتاه کنم قصه که بس مشکل بود%آرندهٔ نامه هم بس مستعجل بود||پروای نوشتن بسی نیز نداشت%دستم که گهی بر سر و گر بر دل بود
urn:cts:perslit:babaafzal.robba:78	babaafzal		robba	"
رباعی شمارهٔ ۷۸"		ای خواجه اگر کار به کامت نبود%یا خطبهٔ جاوید به نامت نبود||خوش باش و مخور غصه که گر دار جهان%مُلکت شود، از حرص تمامت نبود
urn:cts:perslit:babaafzal.robba:79	babaafzal		robba	"
رباعی شمارهٔ ۷۹"		درویش کسی بود که نامش نبود%گامی که نهد مراد و کامش نبود||در آتش فقر اگر بسوزد شب و روز %هرگز طمع پخته و خامش نبود
urn:cts:perslit:babaafzal.robba:7	babaafzal		robba	"
رباعی شمارهٔ ۷"		آبی که به روزگار بندد کیمُخت%تو گه پسرش نام نهی، گاهی دخت||خانی شد و پندار در او رخت نهاد%دیگی شد و امید در او سودا پخت
urn:cts:perslit:babaafzal.robba:80	babaafzal		robba	"
رباعی شمارهٔ ۸۰"		هر دیده که او عطای حق دیده بود%سر تا قدمش ز نور حق دیده بود ||زنهار تو دید هر کسی دیده مخوان%آن دیده بود که حق در او دیده بود 
urn:cts:perslit:babaafzal.robba:81	babaafzal		robba	"
رباعی شمارهٔ ۸۱"		ای ذات منزهت مبرا ز وجود%بر خاک در تو کرده ارواح سجود||چون قطرهٔ شبنم است بر برگ گلی%از راه عدم هر آن چه آید به وجود
urn:cts:perslit:babaafzal.robba:82	babaafzal		robba	"
رباعی شمارهٔ ۸۲"		ای ذات تو سر دفتر اسرار وجود%نقش صفتت بر در و دیوار وجود||در پردهٔ کبریا نهان گشته ز خلق%بنشسته عیان بر سر بازار وجود
urn:cts:perslit:babaafzal.robba:83	babaafzal		robba	"
رباعی شمارهٔ ۸۳"		هر گه که دلم با غمت انباز شود %صد در ز طرب بر رخ من باز شود||به زان نبود که جان فدای تو کنم %تیهو چو فدای باز شود باز شود
urn:cts:perslit:babaafzal.robba:84	babaafzal		robba	"
رباعی شمارهٔ ۸۴"		تا دل ز علایق جهان حُرّ نشود%هرگز صدف وجود پُر دُر نشود||پر می نشود کاسهٔ سرها از عقل%هر کاسه که سر نگون بود، پر نشود
urn:cts:perslit:babaafzal.robba:85	babaafzal		robba	"
رباعی شمارهٔ ۸۵"		از رفته قلم هیچ دگرگون نشود%وز خوردن غم به جز جگر خون نشود||هان تا جگر خویش به غم خون نکنی%هر ذره هر آن چه  هست افزون نشود
urn:cts:perslit:babaafzal.robba:86	babaafzal		robba	"
رباعی شمارهٔ ۸۶"		رو دیده بدوز تا دلت دیده شود%زان دیده جهان دگرت دیده شود||گر تو ز سر پسند خود برخیزی%احوال تو سر به سر پسندیده شود
urn:cts:perslit:babaafzal.robba:87	babaafzal		robba	"
رباعی شمارهٔ ۸۷"		می‌زن نفسی، کاین دم از او می‌زاید%وین دم، دم ماست، گر تو را می‌شاید||گر در یابی، زنده بمانی جاوید%ور نه دم ماست، هم به ما می‌آید
urn:cts:perslit:babaafzal.robba:88	babaafzal		robba	"
رباعی شمارهٔ ۸۸"		 سیر آمده ای ز خویشتن می باید%برخاسته ای ز جان و تن می باید||در هر منزل هزار بند افزون است%زین گرم روی بند شکن می باید 
urn:cts:perslit:babaafzal.robba:89	babaafzal		robba	"
رباعی شمارهٔ ۸۹"		رو خانه برو، که شاه ناگاه آید%ناگاه به نزد مرد آگاه آید||خرگاه وجود را از خود خالی کن%چون پاک شود، شاه به خرگاه آید
urn:cts:perslit:babaafzal.robba:8	babaafzal		robba	"
رباعی شمارهٔ ۸"		گر بر فلکی به خاک باز آرندت%ور بر سر نازی، به نیاز آرندت||فی الجمله حدیث مطلق از من بشنو%آزار مجوی تا بنیازارندت
urn:cts:perslit:babaafzal.robba:90	babaafzal		robba	"
رباعی شمارهٔ ۹۰"		ای از همه آزرده، بی آزار گذر%وای مست فریب بوده، هشیار گذر||آرامگه نهنگ مرگ است دهنت%بر خوابگه نهنگ، بیدار گذر
urn:cts:perslit:babaafzal.robba:91	babaafzal		robba	"
رباعی شمارهٔ ۹۱"		یا رب ز کرم بر من دل ریش نگر%وی محتشما، بر من درویش نگر||خود می دانم لایق درگاه نی ام%بر من منگر، بر کرم خویش نگر
urn:cts:perslit:babaafzal.robba:92	babaafzal		robba	"
رباعی شمارهٔ ۹۲"		ای از تو فتاده عالمی در شر و شور%فارغ شدهٔ غنی و مردم همه عور||تو با همه در حدیث و گوش همه کر%تو با همه در حضور و چشم همه کور
urn:cts:perslit:babaafzal.robba:93	babaafzal		robba	"
رباعی شمارهٔ ۹۳"		زنهار در آن کوش که در زیر سپهر%با هیچ کس‌ات هیچ نپیوندد مهر||تا بو که از این  هزاهزکون و فساد%بیرون شدنیت زود بنماید چهر
urn:cts:perslit:babaafzal.robba:94	babaafzal		robba	"
رباعی شمارهٔ ۹۴"		عمر از پی افزون زر کاسته گیر%صد گنج زر از رنج تن آراسته گیر||پس بر سر آن گنج چو بر صحرا برف%روزی دو سه بنشسته و برخاسته گیر
urn:cts:perslit:babaafzal.robba:95	babaafzal		robba	"
رباعی شمارهٔ ۹۵"		دانی که چرا زنند این طبلک باز؟%تا گم شده‌گان  به راه باز آیند باز ||دانی که چرا دوخته اند دیدهٔ باز؟%تا باز به قدر خود کند دیده فراز
urn:cts:perslit:babaafzal.robba:96	babaafzal		robba	"
رباعی شمارهٔ ۹۶"		در هستی کون خویش، مردم ز آغاز%با خلق جهان و با جهان است انباز||وآنگه ز جهان و هر چه هست، اندر وی %آگه شود و همه به او گردد باز
urn:cts:perslit:babaafzal.robba:97	babaafzal		robba	"
رباعی شمارهٔ ۹۷"		تاریک شد از هجر دل افروزم، روز%شب نیز شد از آه جهان سوزم، روز||شد روشنی از روز و سیاهی ز شبم%اکنون نه شبم شب است، نه روزم روز
urn:cts:perslit:babaafzal.robba:98	babaafzal		robba	"
رباعی شمارهٔ ۹۸"		ای خواجه تو خود چه دیده‌ای؟ باش هنوز%زین ره به کجا رسیده‌ای؟ باش هنوز||زآن جرعه کز آن سپهر سرگردان شد%یک قطره تو کی چشیده‌ای؟ باش هنوز
urn:cts:perslit:babaafzal.robba:99	babaafzal		robba	"
رباعی شمارهٔ ۹۹"		تا کی باشی ز عافیت در پرهیز%با خلق به آشتی و با خود به ستیز؟||ای خفتهٔ بی خبر اگر مرده نه‌ای%روز آمد و رفت، تا به کی خُسبی؟ خیز!
urn:cts:perslit:babaafzal.robba:9	babaafzal		robba	"
رباعی شمارهٔ ۹"		باشد که ز اندیشه و تدبیر درست%خود را به در اندازم از این واقعه چست||کز مذهب این قوم ملالم بگرفت%هر یک زده دست عجز بر صحبت سست
